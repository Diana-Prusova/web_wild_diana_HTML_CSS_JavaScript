<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Open+Sans:ital,wght@0,300..800;1,300..800&display=swap" rel="stylesheet">
    <link href="https://fonts.googleapis.com/css2?family=Italianno&display=swap" rel="stylesheet">
    <link rel="icon" href="img/icon_web.png" type="image/png">
    <link rel="stylesheet" href="css/style_one_bojovnice.css">
    <title>Bojovnice Beata | Bojovnice mezi námi</title>
</head>
<body>
    <header class="beata">
        <div class="menu_box">

            <div class="hamburger">
                <img src="img/con/menu_burger.png" alt="">
            </div>

            <div class="menu">
                <nav>
                    <a href="index.html">ÚVOD</a>
                    <a href="index.html#vytvoreno">VYTVOŘENO</a>
                    <a href="clanky.html">ČLÁNKY</a>
                    <a href="o_mne.html">O MNĚ</a>
                    <a href="index.html#kontakt">KONTAKT</a>
                </nav>
            </div>

        </div>

        <div class="box_header">
            <div class="popis">
                „Musím uznat, chce to odvahu se nebát a udělat ten krok… ale dá se to 
                zvládnout! To důležité je vědět, že KDYŽ JE ŽENA BITA, NIKDY NENÍ 
                VINA NA JEJÍ STRANĚ!“
            </div>
        </div>
    </header>

    <main>

        <div class="box">
            <h1>Bojovnice Beata</h1>

            <p>
                Můj příběh začíná jako každý normální příběh vztahu mezi mužem a ženou. S bývalým manželem 
                jsem se seznámila koncem roku 2007. Byl galantní, milý a krásně se choval. Vztah nám krásně 
                vzkvétal a já se cítila šťastná. Před Vánoci roku 2008 jsem zjistila, že jsem těhotná, 
                a měla jsem další důvod, proč být ještě šťastnější. <br><br>

                Manželovo krásné chování se proměnilo, když jsem byla v pátém měsíci. Vrátil se domů a já 
                jsem si mu dovolila říct, kde je tak dlouho, že na něj čekám s večeří. Byl z něho tehdy 
                dost cítit alkohol. Následovala slovní přestřelka a vyvrcholilo to tím, že mě – těhotnou – zbil. 
                Celou dobu jsem si chránila břicho, aby dceři neublížil. Taky se mě snažil chránit můj pes… 
                Když jsem na manžela křičela, ať toho nechá, že se zbláznil a že ten pes mě jen brání, reagoval 
                slovy, že mám raději psa a dítě než jeho, a odešel z bytu někam pryč. Hodiny jsem se pak snažila 
                dát do kupy, ptala se sama sebe, proč to udělal, co jsem provedla, že jsem si tohle 
                zasloužila… <br><br>

                Manžel se nakonec neukázal několik dní. Naši společní známí mě utěšovali a přesvědčovali, že to 
                byl jen zkrat, že u nich byl a prý všeho lituje, že by mně ani miminku nijak neublížil… Tak 
                dlouho mě přesvědčovali, až jsem tomu uvěřila a odpustila mu. Jenže tahle zkušenost odstartovala 
                moje neklidné chování v těhotenství. To už pro mě nebyla procházka růžovým sadem jako na začátku. 
                Těhotenství začalo být bolestivé, náročné a začaly mě tížit chmurné myšlenky. Byla jsem hodně 
                plačtivá. Manžel, místo toho aby při mně stál, trávil stále víc a víc času s kamarády po hospodách 
                a domů se vracel až v noci a opilý. Asi bylo jen otázkou času, že mi doktor diagnostikoval rizikové 
                těhotenství. Čas a chmury jsem proto zaháněla procházkami se psem do lesa, nákupy pro miminko 
                a přípravou na jeho příchod. <br><br>
            </p>

            <img src="img/bmn/beata/bojovnice_mezi_nami_beata_2.jpg" alt="BOJOVNICE MEZI NÁMI - bojovnice Beata | Wild Diana">
            <figcaption>foto: Wild Diana</figcaption>

            <div class="oddelovac">
                <img src="img/con/oddelovac.jpg" alt="" >
            </div>

            <p>
                Když se blížil porod, byla jsem už jako slon. Měla jsem o 35 kilo víc, oteklé nohy, silné bolesti 
                v podbřišku… Jednoho srpnového dne roku 2008 jsem šla do kavárny a najednou přišly silné bolesti. 
                Upadla jsem na všechny čtyři jako pes a kroutila se v bolestech. Jako prvorodička jsem nevěděla, 
                že to jsou poslíčci, kteří oznamují, že se blíží porod. Druhý den ráno mě probudila extrémně 
                silná bolest a krev na prostěradle. Dostala jsem hrozný strach, že je něco špatně. Vzbudila jsem 
                manžela, aby mě odvezl na Bulovku. Tam jsem ale místo pomoci dostala jen papíry k vyplnění… Jako 
                by všem bylo úplně jedno, že se kroutím v bolestech a stahy mám po šesti minutách. Vážně jsem tehdy 
                měla pocit, že jsem všem fuk, a tenhle super přístup mi nepřidal. Když mi konečně udělali vyšetření, 
                usoudili, že to jsou jen poslíčci, a poslali mě domů. Bolest ale neodcházela. Když už jsem měla 
                stahy po třech minutách, tušila jsem, že rodím, a raději si zavolala sanitku. A záchranáři mi to 
                potvrdili. Ptali se, proč už nejsem v nemocnici, když rodím. Když jsem jim řekla, že z té mě ráno 
                poslali domů, nechápali. <br><br>

                V nemocnici si mě už nechali. Mladá doktorka zjistila, že sice rodím, ale nepraskla mi plodová voda. 
                Zaťala ruku v pěst, strčila ji do mě a mně se alespoň na chvilku ulevilo. Když to ale uviděl manžel, 
                začal na doktorku útočit. Raději jsem ho poslala pryč s tím, že ho tam nechci, když je agresivní 
                na doktorku, kterou potřebuju. Už se nevrátil. <br><br>

                Kontrakce byly silnější a silnější. Měla jsem předepsaný epidurál, protože neumím zvládat bolest 
                a omdlévám, ale ten jsem mohla dostat, až když budu otevřena na čtyři centimetry. Do té doby jsem 
                musela vydržet. Odvezli mě do nějaké ponuré místnosti, kde mi nepříjemná sestra řekla, že musím 
                chodit. Zoufale jsem vyjekla, že nemůžu, že mám hrozný bolesti a na nohou se neudržím. Sestra 
                odešla a nechala mě tam samotnou. Vlezla jsem do sprchy na balon a na břicho si nechala téct vodu. 
                To mi alespoň trochu pomáhalo. I tak mi ale bolestí celou dobu tekly slzy. Po hodině se sestra 
                konečně vrátila a odvedla mě na porodní sál, kde jsem měla dostat epidurál. Z chování personálu jsem 
                byla tehdy hodně zoufalá. Pak ale přišla jiná doktorka, která pro mě v tu chvíli vypadala jako anděl. 
                Měla s sebou sestru, která mě hned začala konejšit, utěšovat, hladit… To bylo něco, co jsem v tu 
                chvíli strašně moc potřebovala. Po nějaké době bolesti zmizely a já si konečně mohla oddechnout. 
                Epidurál ale samozřejmě zastavil porod, takže mi museli dát kapačku na rozehnání. Bolest jsem už 
                ale necítila.
            </p>
        </div>

        <div class="box_two">
            <div class="box_maly">
                <img src="img/bmn/beata/bojovnice_mezi_nami_beata_3.jpg" alt="BOJOVNICE MEZI NÁMI - bojovnice Beata | Wild Diana">
                <figcaption>foto: Wild Diana</figcaption>
            </div>

            <div class="box_velky">
                <p>
                    Stres se vrátil ve chvíli, kdy se z monitoru ozval příšerný zvuk, který neustával. V dálce jsem 
                    zaslechla křičet nějakého doktora, že doktorka je kráva a proč mě tam nechali samotnou. Pak 
                    přiběhly tři sestry, skočily mi na břicho a malá byla venku. Pláč jsem ale přesto neslyšela. 
                    Okamžitě jsem se zděsila, co je s mojí dceruškou. Slzy mi tekly proudem a tak mi dali nějaký 
                    lék na uklidnění a odvezli mě na pokoj, kde jsem usnula. Ráno mi oznámili, že dcera měla omotanou 
                    pupeční šňůru kolem krku a měla silnou tachykardii, že ji museli oživovat a že musí být v inkubátoru. 
                    To byl hrozný moment! Ale když jsem ji konečně uviděla, uklidnila jsem se. Byla tak neskutečně 
                    krásná a sladká.
                </p>

                <div class="oddelovac">
                    <img src="img/con/oddelovac.jpg" alt="" >
                </div>

                <p>
                    Po třech dnech mě pustili domu s tím, že mohu zvesela kojit. Jenže mi neukázali, jak 
                    odstříkat mlíko, jak vykoupat malou, prostě nic... Měla jsem navíc hodně mléka, ale to 
                    vůbec nechtělo téct. Hodinu jsem stála ve sprše a snažila se prsa nahřát. Ztvrdla jako beton, 
                    hořela a bolela, mléko se za celý den nedostavilo. Moje psychika po tom všem byla už vážně 
                    špatná. Večer už jsem to nevydržela a poslala manžela do lékárny pro kojeneckou vodu a Nutrilon 
                    a druhý den ráno jsem jela zpět do nemocnice. Doktorka zjistila, že mám v obou prsech zánět 
                    a že proto bude lepší mě odstavit – abych přestala kojit. Byla jsem vlastně ráda, protože další 
                    psychickou ránu už jsem vážně nepotřebovala.
                </p>
            </div>

        </div>

        <div class="box">
            <p>
                Po probdělých nocích, kdy malá stále brečela a brečela, protože měla prdíky, jsem z toho všeho už 
                byla úplně na dně. Nemohla jsem spát, jíst, dokonce ani pít. Pochopila jsem, že potřebuju odbornou 
                pomoc, a nechala se odvézt do Bohnic. Diagnóza zněla „náběh na laktační psychózu“. Nasadili mi 
                léky a nechali si mě tam jedenáct dní. V té době zůstal manžel s dcerkou sám, ale naštěstí měl 
                kamarádky, které mu pomáhaly.
            </p>

            <div class="oddelovac">
                <img src="img/con/oddelovac.jpg" alt="" >
            </div>

            <p>
                Když jsem se už zaléčená vrátila domů, hned jak se za mnou zavřely dveře, manžel mě znovu zbil. 
                Brečela jsem, naříkala od bolesti, ale jeho to nezajímalo. Bil mě dál a dál. Tyhle jeho výlevy 
                agrese trvaly měsíce a měsíce. Celou dobu jsem se obviňovala, že je to moje chyba, že si 
                za všechno to bití můžu sama… Vadilo mu vše – špatně udělaný oběd, nesrovnané nádobí, prostě 
                všechno jsem dělala špatně. Nevěděla jsem kudy kam.
            </p>

            <p class="citace">
                Měla jsem náběh na laktační psychózu, léky a každodenní bití od něj.
            </p>

            <p>
                Pak bití na měsíc ustalo. Oddychla jsem si, že teď už bude dobře, ale nestalo se. Po měsíci 
                začalo vše nanovo. Každý den v jedenáct večer přišla rána za ranou, vynucování si sexu násilím… 
                Stala se ze mě hromádka neštěstí.
            </p>

            <p>
                Po nějaké době jsem sebrala odvahu a při dalším útoku zavolala na policii. Policisté odvezli manžela 
                a mě celou zakrvácenou odvezla sanitka. Dceru jsem si vždycky brala s sebou. Jemu jsem se ji bála 
                nechat. V nemocnici zjistili, že mám poničená žebra a modřiny po celém těle. Protože jim došlo, že 
                je to zjevné domácí násilí, ptali se, jestli mám kam jít. Jenže já neměla, musela jsem se s dcerou 
                vrátit zpátky domů. Tam už na mě manžel čekal (pustili ho bez jakéhokoliv vyhoštění). Zuřil a dostala 
                jsem ještě víc než kdy jindy. Uzavřela jsem se do sebe. Chtěla jsem dceru do své péče, ale nešlo to. 
                Psychologický posudek zněl: NENÍ SCHOPNÁ SAMOSTATNÉ PÉČE. <br><br>

                Měsíce utíkaly a já snášela jeho chování. Bití každý večer nebo ob dva dny a vynucený sex. Nějaké 
                prošení, aby to nedělal, bylo úplně zbytečné. Nejvíc mě ale netrápilo to každodenní bití, nejvíc mě 
                trápilo to, že toho byla dcera vždycky svědkem. Byla z toho hodně špatná a hodně se bála.
            </p>

            <div class="oddelovac">
                <img src="img/con/oddelovac.jpg" alt="" >
            </div>

            <p>
                Když jsem zase jednou sebrala odvahu a zavolala na policii, druhý den mi přišel doporučený dopis, 
                že dcera se svěřuje jemu do péče. Málem to se mnou seklo. Jak může někdo svěřit dceru do péče 
                násilníkovi??? Byla jsem jako opařená - jak je tohle možné??? Na internetu jsem si našla právníka 
                a požádala ho o pomoc. On mi doporučil odvolat se a chtěl, abych hned přišla. Musela jsem tehdy 
                nechat plačící dceru manželovi a odjela za ním. Když jsem se vrátila domů, manžel mi hned dal 
                dcerku a odešel pryč. Mezitím mě samozřejmě ještě pěkně zbil. Volala jsem to právníkovi a on mi 
                poradil, ať s dcerkou jedu okamžitě na sociálku. Tam se mě pracovnice dost útočně zeptala, jak to, 
                že mám dcerku u sebe, když byla svěřena manželovi. V tu chvíli se ale ve mně začalo něco lámat 
                a začala jsem se bránit. Řekla jsem, že to není má vina, že mi manžel dceru předal a odjel bůhví 
                kam. Že malou přece nemůžu nechat samotnou, že nejsem žádná hyena jako on, co mě neustále bije. 
                Řekla jsem i to, že jsou všichni slepí a nevidí, že ta špatná nejsem já, ale on!
            </p>
        </div>

        <div class="box_two">
            <div class="box_velky">
                <p>
                    Na sociálku jsem pak chodila každý den dopoledne i odpoledne, abych prokázala, že se o dcerku 
                    starám já (i když ji má v péči on). Jakmile se to dozvěděla soudkyně, nastala pěkná show. 
                    Manžel musel svou žádost odvolat a dcera byla opět svěřena do péče obou rodičů. Bohužel 
                    ne jen do mojí. A tak se bití a volání policie vleklo ještě pár měsíců. Situaci komplikovalo 
                    i to, že on sám byl příslušník policie a měl tak ve svých kolezích oporu. Incidenty nikdy 
                    nebyly klasifikovány jako domácí násilí a moje trestní oznámení končila ve ztracenu. <br><br>

                    V srpnu roku 2010 jsem za pomoci právníka a kamarádky zkusila požádat o svěření dcerky do své 
                    péče. Podala jsem žádost a zanedlouho dostala oznámení, kdy bude soud. Jakmile ho dostal 
                    i manžel, pěkně mě zmydlil a smál se mi, že nemám žádnou šanci, když mám laktační psychózu. 
                    Ale já jsem se nechala řezat každý den, abych soudu prokázala, že JSEM SCHOPNÁ SAMOSTATNÉ 
                    PÉČE! Vydržela jsem to týrání skoro rok! <br><br>

                </p>

                <div class="oddelovac">
                    <img src="img/con/oddelovac.jpg" alt="" >
                </div>

                <p>
                    31. 8. 2010 měl být soud. Pět dnů předem jsem potají zabalila věci sobě i dceři, počkala, 
                    až on odejde, a utekla do azylového domu.
                </p>
            </div>

            <div class="box_maly">
                <img src="img/bmn/beata/bojovnice_mezi_nami_beata_4.jpg" alt="BOJOVNICE MEZI NÁMI - bojovnice Beata | Wild Diana">
                <figcaption>foto: Wild Diana</figcaption>
            </div>
        </div>

        <div class="box">
            <p>
                Tam mi ale řekli, že mě přijmou, ale musím předem 
                zaplatit 3000 Kč za ubytování. Neměla jsem u sebe ani korunu, tak mi doporučili obrátit 
                se na hmotnou nouzi, že tam mi určitě pomůžou. Obratem jsem se tam vydala. Paní, na kterou 
                jsem na úřadě narazila, byla úžasná. Vysvětlila jsem jí situaci a ona mi okamžitě vyplatila 
                potřebné 3000 Kč. Bylo jen třeba, abych jim stihla dovézt zpět doklad o zaplacení před 
                koncem úředních hodin. Znovu jsem nastartovala kočárek a vyrazila. V azylovém domě jsem 
                zaplatila ubytování a pak zase hned letěla zpátky odvézt doklad. Stihla jsem to! Do azylového 
                domu jsem se pak s dcerkou vracela s pocitem, že už se nebudeme muset každý večer bát, co nás 
                čeká. Už žádné nadávky, urážky, rány… <br><br>

                Musím uznat, chce to odvahu se nebát a udělat ten krok. I říci si o pomoc nadačním pracovnicím… 
                ale dá se to zvládnout! To důležité je vědět, že KDYŽ JE ŽENA BITA, NIKDY NENÍ VINA NA JEJÍ 
                STRANĚ! VINA JE VŽDY NA STRANĚ TOHO, KDO TO NÁSILÍ VYKONÁVÁ. O pár dnů později byl soud a já ho 
                vyhrála na plné čáře. DCERA BYLA NAPOŘÁD SVĚŘENA DO MÉ PÉČE. Byla jsem neskutečně šťastná! 
                Konečně jsme se nemusely bát. Je pravda, že ten strach nezmizel hned. Různá sezení s terapeuty 
                ale velmi pomohla. V azylovém domě jsou i jiné ženy, co zažily to samé co já. Tam člověk zjistí, 
                že v tom vážně není sám. Že vždycky bude někdo, kdo vám pomůže, řekne, že to není vaše vina, 
                kdo je na vaší straně.
            </p>

            <div class="oddelovac">
                <img src="img/con/oddelovac.jpg" alt="" >
            </div>

            <p class="citace">
                Můj život nabral nový směr. Jen já a moje milovaná dcerka!
            </p>

            <p>
                Po několika měsících jsem podala žádost o azylový byt. V den narozenin mojí malé mi volala 
                paní z úřadu, že jsem byt dostala a můžu se z azylového domu odstěhovat. Další krásná výhra 
                za mnou. Nadace mi zaplatila rok školky a stravného a tři měsíce nájemného, abych měla čas 
                si najít práci. Potom mi hodně pomohl můj kamarád, když nakoupil dcerce věci do školky a ještě 
                k tomu přidal i nějaké dárky pro ni, aby si měla v novém bytě s čím hrát. Já pak zašla 
                na hmotnou nouzi a tam požádala o finanční pomoc na základní vybavení bytu. PANÍ TO SPOČÍTALA, 
                DALA MI PENÍZEA A JÁ MOHLA JÍT VŠECHNO NAKOUPIT. Věřte, že se vždy najde někdo, kdo vám pomůže. 
                Opravdu… nikdy na takové situace nejste samy! <br><br>

                V azylovém bytě jsem s dcerkou prožila krásné chvíle a také opravdu krásné Vánoce. Hrála jsem 
                tehdy takovou on-line hru, kde jsem poznala fajn lidi. Se třemi z nich jsem se nakonec setkala 
                i naživo. Nepřekvapivě se mě ptali, kde mám muže a proč bydlím tam, kde bydlím. Tak jsem jim 
                nakonec řekla celý svůj příběh. Plakali a nechápali, jak jsem to bití a všechno kolem mohla tak 
                dlouho vydržet. Pár dní po tom, co odjeli, jsem dostala několik balíků a v nich našla vzkaz od 
                všech hráčů z té hry. Balíky byly plné krásného oblečení pro dceru i pro mě, hromada hraček, 
                knížek, stavebnic… Brečela jsem dojetím, jací lidé jsou, že vám pomůžou, i když vlastně vůbec nemusí.
            </p>

            <div class="oddelovac">
                <img src="img/con/oddelovac.jpg" alt="" >
            </div>
        </div>

        <div class="box_two">
            <div class="box_maly">
                <img src="img/bmn/beata/bojovnice_mezi_nami_beata_4.jpg" alt="BOJOVNICE MEZI NÁMI - bojovnice Beata | Wild Diana">
                <figcaption>foto: Wild Diana</figcaption>
            </div>

            <div class="box_velky">
                <p>
                    <strong>A jak to celé dopadlo?</strong> Po soudu se manžel podle nařízení ještě nějaký čas 
                    s dcerou vídal. Pro ni to bylo ale hodně traumatizující. Plakala, že k němu nechce, vracela 
                    se špinavá a jednou dokonce i zraněná, protože ošklivě upadla (manžel ji samozřejmě ani 
                    nevzal do nemocnice). A tak nakonec naštěstí sám uznal, že se o dceru postarat nedokáže 
                    a bude jí lépe jen v mé péči. Přiměla jsem ho to přesně takhle nahlásit na soud, a když 
                    to udělal, zmizel. Když jsem po nějakém čase požádala o rozvod, musela jsem si dokonce 
                    najmout soukromého detektiva, aby ho našel a bylo vůbec možné doručit mu soudní obsílku. 
                    Nakonec jsem se ale 15. 3. 2011 přece jen šťastně rozvedla. <br><br>

                    <strong>Trvalo mi potom pěkných pár let, než jsem mužům zase začala věřit. Nakonec se ale 
                    v jedné firmě, kde jsem uklízela, jako princ na bílém koni ukázal můj stávající partner. 
                    Byl opatrný, trpělivý, chápavý k tomu, čím jsme si s dcerkou prošly…</strong> 
                </p>

                <p class="citace">
                    No a dnes? Dneska spolu máme čtyřletého synka a já jsem konečně šťastná a mám velkou 
                    šťastnou rodinu.
                </p>
            </div>
        </div>

        <div class="box_butt">
            <a class="butt" href="bojovnice_mezi_nami.html">ZPĚT NA SEZNAM BOJOVNIC</a>
        </div>

        
    </main>

    <footer>
        <div class="paticka">
            <div class="pat_box">
                <a href="https://www.instagram.com/wild_diana.cz/">
                    <img src="img/con/white_insta_icon.png" alt="">
                </a>
            </div>
            
            <div class="pat_box">
                <a href="https://www.facebook.com/wilddiana.projekt/">
                    <img src="img/con/white_fb_icon.png" alt="">
                </a>
            </div>

            <div class="pat_box">
                <a href="https://www.youtube.com/@wilddiana">
                    <img src="img/con/white_yt_icon.png" alt="">
                </a>
            </div>
        </div>
    </footer>
    <script src="js/js_style.js"></script>
</body>
</html>