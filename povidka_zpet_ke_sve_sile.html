<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Open+Sans:ital,wght@0,300..800;1,300..800&display=swap" rel="stylesheet">
    <link href="https://fonts.googleapis.com/css2?family=Italianno&display=swap" rel="stylesheet">
    <link rel="icon" href="img/icon_web.png" type="image/png">
    <link rel="stylesheet" href="css/style_one_povidka.css">
    <title>ZPĚT KE SVÉ SÍLE | Wild Diana</title>
</head>
<body>
    <header>
        <div class="menu_box">

            <div class="hamburger">
                <img src="img/con/menu_burger.png" alt="">
            </div>

            <div class="menu">
                <nav>
                    <a href="index.html">ÚVOD</a>
                    <a href="index.html#vytvoreno">VYTVOŘENO</a>
                    <a href="clanky.html">ČLÁNKY</a>
                    <a href="o_mne.html">O MNĚ</a>
                    <a href="index.html#kontakt">KONTAKT</a>
                </nav>
            </div>

        </div>  
    </header>

    <main>

        <div class="box">
            <h1>Zpět ke své síle</h1>
            
            <div class="uvodni_text">
                <p>
                    Jak najít svou sílu? Je tam vůbec ještě někde? Nebo už je ztracená v nenávratnu? 
                    V černé hluboké tmě... Jako já....
                </p>
            </div>

            <h3>Příběh ze země temna</h3>

            <p>
                Znovu se krčím v koutě jako raněné zvíře. Ochromená strachem, ohlušená uši rvoucími 
                skřeky, a jako pokaždé bezmocná před zuřivým útokem jeho ostrých drápů. Studené zdi 
                mi nedovolí uniknout. Nevadí, stejně bych neutekla. Až příliš pevně mě drží ve svých 
                lstivých okovech manipulace. A tak je to v pořádku – to mne učili.
            </p>

            <img src="img/povidky/zpet_ke_sve_sile_2.JPG" alt="povidka Zpět ke své síle">

            <p>
                Svírám ledové prsty, snažím se zahřát, tolik se třesu. Osudová chyba, uvědomím si až 
                příliš pozdě. Víc jsem svou bezmocnost ukázat nemohla. Třeba se slituje. Třeba ten 
                výjev zoufalství obměkčí jeho kamenné srdce. Třeba mě zahřeje a ochrání. Kéž by mě 
                ochránil! Je to přece jeho úděl. ON mi byl souzen a tak jen ON může. To mě učili! 
                Ale ON to neudělá. Pach strachu ještě víc vydráždí jeho zuřivost. Vím to. Půjde po mně 
                dál, dokud nedostane to, co chce. Nic ho nezastaví.<br><br>
                
                Modlím se. Prosím nebesa o smilování, prosím, aby vyrvaly tu krutou bolest z mého 
                rozervaného srdce, prosím, aby zahojily jizvy na mé ubité duši. PROSÍM! Zaplatím 
                cokoliv! Ale nebesa mě neslyší. Já nejsem jejich milosrdenství hodna.<br><br>

                Mohu udělat jediné, vzdát se. Znovu nastavit tvář sobeckosti, znovu přijmout roli 
                bezcenné loutky v jeho zvrácených hrách. Nechat vypálit další nesmazatelnou jizvu do 
                své duše. Jedině to ho uklidní. Poté co si odpykám trest za to, že jsem se tak lehkomyslně 
                odvážila vzepřít. A tak je to v pořádku – to mě učili.<br><br>

                Ale já se i tak topím v hořkých slzách nespravedlnosti, ochotná obětovat cokoliv, i cenu 
                nejvyšší, jen abych už necítila tu bodavou bolest na své hrudi. A pak to přijde, první 
                spásná myšlenka. „Proč ne? PROČ NE?“<br><br>

                Další osten hledá cestu skrz mé krvácející srdce a já vím, že ten je poslední. Další už 
                neunesu. Pousměji se nad bláznivou myšlenkou bránit se, jsem přece příliš slabá. Já nemám 
                sílu na boj s predátorem, to mne učili. Ale TAM, tam jejich zákony nesahají. Ani jeho moc 
                ne. Tam neucítím žádnou bolest, tam neucítím nic, TAM budu svobodná... KONEČNĚ!
            </p>

            <img src="img/povidky/zpet_ke_sve_sile_3.jpg" alt="povidka Zpět ke své síle - naděje">
    
            <h3>Příběh ze země První jiskry</h3>
            
            <p>
                Věznili mne tak dlouho! Ode dne, kdy ses narodila, stavěli kolem mě ocelovou klec. Ale to 
                nestačilo. Mé ruce i nohy přibili k zemi přetěžkými okovy a ústa zalili rozžhaveným voskem. 
                To všechno jen, aby mne umlčeli. Jen abych se k tobě nedostala. Jen abychom nikdy nebyly spolu.
                <br><br>

                Ne, maličká, ničeho si nevyčítej, měli mocné zbraně. Můj bratr je zákeřný protivník, je těžké 
                mu odolat, a tak lehké podlehnout. A oni ho přiměli růst a sílit s obratností mistra všech mistrů. 
                Chtěli, aby to byl on, kdo tě pohltí, ne já. Protože dobře vědí, jak mocná jsem. Dobře vědí, 
                jak mocné bychom byly spolu.<br><br>

                Nakonec jsi ale odolala! Nakonec jsi mne našla. Nakonec ses jim postavila. Ale cesta ještě 
                nekončí. Naopak, naše cesta teprve začíná. Neopustím tě, maličká, to ti slibuji! Avšak i ty 
                mi, prosím, slib, že mě nikdy nepustíš. Půjdou po nás. Nevzdají se. Spolu jsme pro ně příliš 
                nebezpečné, spolu jsme neporazitelné!<br><br>

                Dej mi svou ruku, maličká, a pojď. Budu ji držet pevně, jen ty a já, TVÁ SÍLA. Můj bratr STRACH 
                už mi tě nikdy neukradne! Jen mě, prosím, nepouštěj. Usměj se, maličká, bitva začíná.
            </p>

            <h3>Příběh ze země Plamenů</h3>
        </div>
        
        <div class="box_two">

            <div class="box_velky">      

                <p>
                    Sladká chuť vlastní krve, tak dobře ji znám. Až příliš dobře. Ostrá bolest se roztéká do celého 
                    těla. Nedokážu se hnout, celou mě ochromila. Tahle rána byla sakra tvrdá! Všechno se vzdaluje 
                    tak poklidně, jako bych usínala, jako by bitevní pole bylo příjemnou měkkou postelí. Bylo by to 
                    tak snadné vzdát se, podlehnout...<br><br>

                    Má to vůbec smysl? Proč musím den za dnem bojovat  proti nepřátelům i lidem, kteří se nazývali 
                    mými přáteli? Jen proto, že jsem dokázala odlepit svá víčka a mohu vidět. Proto, že mne to změnilo. 
                    Možná bych se měla vzdát, dovolit našim léčitelům znovu zakrýt můj zrak a pokorně se zařadit zpět 
                    do role, kterou mi ONI určili. Být jen dalším šedým článkem černobílého světa.<br><br>

                    Jenže můj svět má tolik barev! Jak bych se ho mohla vzdát? Spatřila jsem odstíny, o jejichž kráse 
                    se mi ani nesnilo. Nejsou vymyšlené, nejsou jen v pohádkách, existují a já je viděla! A spatřila 
                    jsem i nespočet odstínů nespravedlnosti a lží. Ať si tvrdí, že je to pouhý sebeklam, já to všechno 
                    vidím! Jasněji, než kdy dřív. Jak bych se toho ohromného daru mohla jen tak vzdát a znovu slepě 
                    důvěřovat jenom úsudku našich nevidomých mudrců?!
                </p>
            </div>

            <div class="box_maly">

                <img src="img/povidky/wild_diana_amazonky.jpg" alt="Povídka Zpět ke své síle - bojovnice | Diana Průšová">
            </div>

        </div>

        <div class="box">
            <p>
                Ne! TO NEUDĚLÁM! Třebas jste ochromili mé tělo bolestí, ale ta za chvilku odezní a já se znovu 
                zvednu! Už jen chviličku a znovu se postavím za právo na svobodu, znovu se postavím proti každé 
                nespravedlnosti, kterou můj zrak kdy spatřil! Buďte si slepí, žijte si dál ve svých černobílých 
                světech. Ale mne už zpátky nevtáhnete! Mne už o můj zrak nepřipravíte! Je jedno kolikrát mne 
                srazíte k zemi! Mám-li cítit v ústech hlínu, jako cenu za chuť svobody, tak klidně. Je jedno 
                kolik jizev ještě zanecháte na mém těle. Já je uvidím a každá z nich mi připomene, za co bojuji!<br><br>

                Omlouvám se, matko, omlouvám se, mí nejbližší. Kéž nikdy nepřijde den, kdy budu muset stát i proti vám. 
                Kéž mne dokážete přijmout a milovat takovou, jakou dnes jsem. Ale pokud ne… cena za dar zraku. 
                Omlouvám se, ale nemohu jinak! Vidím, a proto musím bojovat! Za sebe, za pravdu, za všechny krásné 
                barvy kolem nás. Snad zvuky řinčícího ostří přimějí i další rozevřít svá víčka a už nebudu muset bojovat 
                sama. Přesto jsem odhodlaná! Můj zrak – MÁ INTUICE – to co mě činí silnou, toho už se nevzdám! I kdybych 
                měla sama stanout proti celé legii, budu bojovat!!!<br><br>

                Už jen chviličku.
            </p>

            <h3>Vítej v zemi Úsvitu!</h3>

        </div>
        
        <div class="box_two">
            <div class="box_maly">
                <p>
                    Cesta k vlastní síle nevede krásnou alejí, ani není plná měkkých okvětních lístků. Bývá plná kamenů, 
                    odboček a pochybností. Přesto mi věř, i když jsi v té nejtemnější tmě, i když si myslíš, že už není 
                    žádná cesta dál, ona tam je! Čeká na tebe a nikdy nepřestane.<br><br>

                    Vykroč a nevzdávej se! Máš všechny zbraně, které potřebuješ! Bojuj za svobodu a uvidíš, že tam, za 
                    horou, která se ti zdá dnes tak vzdálená, je ráj krásnější, než sis dokázala představit. A ty nakonec 
                    budeš hrdě vzpomínat, jak jsi ten děsivý kus kamene rozbořila na prach pouhou silou vlastní vůle.
                </p>
            </div>

            <div class="box_velky">
                <img class="img_hor" src="img/povidky/zpet_ke_sve_sile_1.JPG" alt="Povídka Zpět ke své síle">
            </div>
        </div>

        <div class="box">
            <h3>Tak pověz, sestro divoško...<br>Jaká bude tvá cesta ke své síle?</h3>

            <div class="podpis">
                <p>AUTOR: Diana Průšová 2017</p>
            </div>
        </div>

    </main>

    <footer>
        <div class="paticka">
            <div class="pat_box">
                <a href="https://www.instagram.com/wild_diana.cz/">
                    <img src="img/con/white_insta_icon.png" alt="">
                </a>
            </div>
            
            <div class="pat_box">
                <a href="https://www.facebook.com/wilddiana.projekt/">
                    <img src="img/con/white_fb_icon.png" alt="">
                </a>
            </div>

            <div class="pat_box">
                <a href="https://www.youtube.com/@wilddiana">
                    <img src="img/con/white_yt_icon.png" alt="">
                </a>
            </div>
        </div>
    </footer>
    <script src="js/js_style.js"></script>
</body>
</html>